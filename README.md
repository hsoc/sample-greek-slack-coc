#   [SKGeeks] Οδηγός Συμπεριφοράς για την πλατφόρμα Slack
### Εισαγωγή
------
Η SKGeeks είναι μια ομάδα από ανθρώπους δημιουργικούς και παθιασμένους με την τεχνολογία.
Απαρτίζεται από άτομα που συμμετέχουν στις τεχνολογικές κοινότητες της Θεσσαλονίκης (και όχι μόνο) και μαζί με τις δράσεις της για την προώθηση και υλοποίηση τεχνολογιών στην πόλη για κοινωφελείς σκοπούς, προσφέρει ένα κανάλι επικοινωνίας για networking, για συνεργασίες και για αύξηση της τεχνογνωσίας.

Για οποιοδήποτε πρόβλημα επικοινωνήστε με τους:
* John Economou
* Kostas Margaritis

Ο σκοπός μας είναι αυτό να είναι ένα κανάλι επικοινωνίας που προσφέρει μια διασκεδαστική, ευχάριστη και χωρίς παρενόχληση εμπειρία για όλους, ανεξαρτήτως φύλου, σεξουαλικού προσανατολισμού, ταυτότητας, χαρακτηριστικών ή έκφρασης φύλου, φυλής, χρώματος, εθνικής ή εθνοτικής καταγωγής, γενεαλογικών καταβολών, θρησκευτικών ή άλλων πεποιθήσεων, αναπηρίας ή χρόνιας πάθησης, ηλικίας, μόρφωσης, σωματικής εμφάνισης, σωματικού μεγέθους και οικογενειακής ή κοινωνικής κατάστασης. Η παρενόχληση κάθε είδους δεν είναι αποδεκτή σε καμία μορφή. Όλοι οι συμμετέχοντες αποδέχονται και συμμορφώνονται με αυτόν τον οδηγό συμπεριφοράς.
### Παρενόχληση
------
Η παρενόχληση περιλαμβάνει:
* Αρνητικά σχόλια σχετικά με το φύλο, τον σεξουαλικό προσανατολισμό, ταυτότητα, χαρακτηριστικά ή την έκφραση φύλου, τη φυλή, το χρώμα, την εθνική ή εθνοτική καταγωγή, τις γενεαλογικές καταβολές, τις θρησκευτικές ή άλλες πεποιθήσεις, την αναπηρία ή χρόνια πάθηση, την ηλικία, την μόρφωση, την σωματικής εμφάνιση, το σωματικό μέγεθος και την οικογενειακή ή κοινωνική κατάσταση.
* Ανεπιθύμητα σχόλια σχετικά με τις επιλογές και τις πρακτικές ενός τρόπου ζωής ενός ατόμου.
* Εσκεμμένη λάθος προσφώνηση ή μειωτικούς χαρακτηρισμούς.
* Αδικαιολόγητες ή εκτός θέματος σεξουαλικές εικόνες ή συμπεριφορά σε ακατάλληλο πλαίσιο.
* Προσομοίωση φυσικής επαφής (π.χ. Αναφορές σε "αγκαλιές" ή "μασάζ") χωρίς την συγκατάθεση από το άλλο άτομο.
* Απειλές βίας.
* Υποκίνηση βίας προς οποιοδήποτε άτομο, συμπεριλαμβανομένης της ενθάρρυνσης ενός ατόμου να αυτοκτονήσει ή να αυτοτραυματιστεί.
* Εσκεμμένος εκφοβισμός
* Συχνή αλλαγή θεματολογίας.
* Ανεπιθύμητη συζήτηση με σεξουαλικό περιεχόμενο.
* Συνέχιση ιδιωτικής επικοινωνίας "1-1" μετά από αίτημα της άλλης πλευράς για διακοπή.
* Δημοσίευση ιδιωτικής επικοινωνίας.
### Αναφορά
------
Αν έχετε υποστεί παρενόχληση, παρατηρείτε ότι κάποιος άλλος παρενοχλείται ή χρειάζεστε οποιαδήποτε διευκρίνηση, επικοινωνήστε άμεσα με τους υπεύθυνους επικοινωνίας. Θα απαντήσουν όσο πιο γρήγορα μπορούν. 
Κατά τη διακριτική μας ευχέρεια, μπορούμε να αναφέρουμε δημοσίως ένα πρόσωπο για το οποίο έχουμε λάβει παράπονα περί παρενόχλησης ή να προειδοποιήσουμε άλλα άτομα για αυτό. Δεν θα αναφέρουμε ονόματα από τα άτομα που έχουν υποστεί παρενόχληση χωρίς τη δική τους συγκατάθεση.
### Συνέπειες
------
Σε όποιον ζητηθεί να σταματήσει κάθε παρενόχληση αναμένεται να συμμορφωθεί αμέσως.  
Αν κάποιο μέλος της ομάδας συνεχίζει να ασκεί παρενόχληση, οι διαχειριστές θα κάνουν τις απαραίτητες ενέργειες που περιλαμβάνουν μέχρι και την απομάκρυνση του μέλους από την ομάδα καθώς και την δημοσιοποίηση αυτής της ανεπιθύμητης συμπεριφοράς.
### Credits and License
[This work is available to you to use, publish, and modify under the terms of the [Creative Commons Attribution License](https://creativecommons.org/licenses/by/4.0/). Please keep the paragraph below attached to your final version.]

Μεταφρασμένο και προσαρμοσμένο στα ελληνικά από τον [@hsoc](https://github.com/hsoc).  
This code of conduct is based on Annalee Flower Horne's [Sample Slack Code of Conduct](https://gist.github.com/annalee/2cddeff11357c3a8a613583ebca4dc17), which is in turn based on Geek Feminism's [Community Anti-Harassment Policy](http://geekfeminism.wikia.com/wiki/Community_anti-harassment/Policy). We have adapted the Sample Slack Code of Conduct for our own use under the terms of the Creative Commons Attribution License.
